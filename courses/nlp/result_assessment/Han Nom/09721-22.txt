保後佛事。
保後佛事。
計–原本村前被控受田數有謹啟鳴來覆度。
其范氏炳欽崇佛法敬寵鄉村出家財使錢參十五貫資其用役。
所約茲後係祈福敬俵壹盤依隨厚薄。
至百歲之後本村炊盛拾盤豬壹隻以恭助葬及遞年常忌炊盛參盤豬壹隻酒壹盂就堂行禮祭祀。
是日子孫增敬具饌若干將均飲酒並無_要索。
茲端。
蓋聞粵自昌信世食於南海暨于文正屹生祠於此放其事見於歌頌刻諸金石。
茲有范氏炳勒石立碑徵文為記。
夫記·者記其事也。
建此碑在此景則碑清而景亦清。
造斯碑刻斯名則碑立而名並立所貴名為貴老田得壽得祿而兼得名之善也。
善名既壽於陰功善福宜來於陽報。
將見自一碑而立全享曰富曰壽曰康使萬世不刊宗嗣衍如崗如阜斯碑斯銘與天地同其久同其堅。
遂書之以為端云。
銘曰懿哉范氏藹有容儀。
仁慈充實功德妙施。
資用厥邑美溢當時。
壹碑則立千載永垂。
保泰拾年歲次己西孟夏月穀日立碑。
社長范如春記。
雲堆社生徒阮景撰。
