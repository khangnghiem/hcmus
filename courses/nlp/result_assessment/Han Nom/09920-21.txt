后神碑記。
車偉村後神碑記。
聞之先儒曰無功不酬。
禮記云有德則祀。
今將酬功而報德可不崇祀典勒貞氓使後人之永鋻乎憶夫貞懿婦人范氏諍乃前金蘭所屯田副所使阮公之正室_也。
出自車偉名家歸于自先望族。
仁愛及物勤儉成家_境中口口聲聲咸稱婦人而君子也。
時村中欲修理亭寺材用未周乃給以青錢柒百古緡市木木以備四周梁棟留餘貲以供數歲租庸凡諸下戶窮丁善男信女莫不手之舞之足之蹈之相謂曰此功_德寧可懃然。
爰協保為后神及配以前良夫仍再留許本村園土肥田共壹畝輪次耕種以供祭祀。
我仝村等既保之後孚怡百順齊_一心期順前則如敬神明風樹後則以時忌臘心銘帶礪慶衍雲仍。
因刻石立碑以壽其傳卑歷代不朽_云。
皇朝景興萬萬年之參拾柒歲在柔兆涒灘仲冬上浣穀旦。
東岸縣知縣阮撰_寫。
南策府先明縣先明社車偉村官員鄉老范得壽裴清殷武德敎吳文袞陶文巍杜宗祀副所范文揆舊社長范德绗范春暄陶文厥陶如海陶德富吳登選吳登銓陳登來社長范功承生徒裴惟慎陳文粲裴文夫總長黃擇范有益杜宗琦裴文開范春容裴文的范德藝陶德烜吳文棋陳金刀吳德允黃檀陶名題范有財社長范功碩陶木武文庶全村上下等計一置保后神壹名范市諍。
一許本村銅錢古錢柒百貫。
一許本村園土五高秋田五高共壹畝坐落中村等處。
一例后神百年後凡遇忌日預前一日用雞酒炊盤致告。
至日用沙牛一隻炊拾盤酒一埕將在亭中官員上下各整衣帽行禮如儀配以良夫前金蘭所屯田副所使阮公字德銓。
一例係祭神日仍寫后神名號配于後文。
景興三十七年十月十九日保置立例。
舊社長范德_記。
