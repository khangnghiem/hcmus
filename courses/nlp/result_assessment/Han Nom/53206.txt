重修寺宇功德碑記。
蓋聞菩提樹德深期般若花開鼎石銘功欲永善緣果結。
非惟前功不替且亦世德長流。
今有大南國扶輦省建瑞府先朗縣大公總江口社。
名藍天竺寺柱持僧沙門字清源正在本社人阮家令族正信出家同真入道。
自戊子年依師承侍經至壬辰投天香寺依祖德禀受沙彌或品事畢返回待師行者。
適下九月下旬筆師淨土西遊獨自承當不辞艱苦。
癸巳年裝煌佛像。
甲午年清暑建壇戒登受具。
丙申年承住裝花寺祀祖繼燈逢夏安居訪師學道。
已亥年復回本寺集買銅鍾。
庚子年通修寺宇九龍佛積建塔三峰大字對聯並諸寺器。
經三年間至癸卯冬鳩工云畢燕禮慶成以此殊勳兼為敬薦。
顯考阮貴公諱純質顯妣阮門正室裴_氏諱衛阮門亞室范貴氏號妙善普及九玄七祖累劫爺娘各派家先等。
諸後_佛前人功德創造辛綠施池供財先亡後化一切有情同伏良因均超福境更念本社功德諸人並刻于碑以壽其傳云耳。
銘云鍾鳴寶殿塔表廷前。
臺標一簇獅座九蓮。
前功後福舊德新祿。
天江象嶺名與俱傳。
俱垂不朽於萬斯年。
皇朝成泰五年十一月十吉日圓成功德造立碑傳以留後世。
