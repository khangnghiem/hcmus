後神碑記留傳萬代。
_策府先明縣大公社外村孝子阮仁肫妻阮氏迪等造石碑追顯考企長會仕阮仁集字福曠顯妣杜氏貴號慈正為本土後神。
堅置靈祠流傳萬代致令永存奉祀延遠久長相期黄河如帶泰山如礪。
所有文銘陳于后左。
文曰夫碑者本泰山之石氣象巖巖至茲取造後神之碑古今卓卓觀其規模嵬崇制度嵯峨。
故紀祖父事由夫妻功效雖鐫石鼓之詩勒浯溪之碑不足以形容其萬一。
銘曰國南鎮海府策縣先。
社公聲譽姓阮家傳。
厥初始祖素有名賢。
代歷顯祖仁以為源。
累仁親父積德道玄。
義行慈母身得壽年。
善為候智敬事佛天。
陰德常有陽報必然。
褒稱內助謹慎行_言。
一堂好合百福臻駢。
子孫興盛文武兼全。
賀家安富思道坤乾。
父道山岳母道海淵。
生成功報乳哺恩填。
起敬起孝發財發錢。
榮光父母重大門_軒。
舉鄉推保高位超遷。
後神本土享_廟前。
人人奉祀世世延綿。
石鑿碑造銘作字編。
論言灑灑筆勢翻翻。
生徒為社官兼文長阮弘規撰(清林縣屯貝社)。
陽德貳年歲次癸丑參月季春節穀日。
本村官員上下立端記。
本村官員鄉色花有勝阮文春莫廷鞭阮文來社正陳維祥阮得才陳福知陳福禮莫廷花莫光既阮文忠陳有榮阮克讓莫仁休阮德才陳允工花有強陽文平阮公科杜公才莫廷縉阮光才莫廷忠阮文公阮自貴總正阮文德阮德勢陳福保生徒為社正阮登名阮世榮阮文學莫有土阮光富阮公貞生徒為社吏阮知止莫有義阮文祥黎登榮陳維賢阮金庭莫有振阮仁貴阮進諫生徒阮登嬴莫廷正莫得強莫有為阮儒學阮金籠莫有朝阮文眾莫光扲阮文擲全村上下大小等為共立端言事。
其本村會論亭中擇想前故宗華閥閱共保為後神取錢應還另及還債許本村。
其孝子阮仁盹字福河妻阮氏迪等感乾坤劬勞垿育家出使錢捌拾五貫又私後神田五高在大公處一所東近主兌近阮文忠。
又田壹高在同瀝處東近黎登表兑近陳福才許本村以為奉祀。
其本村上下等附保前親父母企長會仕阮仁集字福曠顯妣杜氏貴號慈正應保為後神二位。
其本村茲後係遞年祈福祝聖置一床左邊用其一盤奉祀禮神。
祭畢以具俵還宗人家長。
係遞年五月二拾日諱忌其本村每甲豬一口每甲_五盤幷酒祭行如儀。
隨輕重許長南其恩義。
臘日每年敬。
又敬許本村池壹所拾尺附近亭基神每甲具壹盤敬祭。
本村買宴衣貳領。
若本村子孫之後不肯奉祀留廢忌日本族後神宗人發告上官則本村甘受重罰。
其本村係遞年諱日應許長男饒錢米留傳萬代。
茲端。
