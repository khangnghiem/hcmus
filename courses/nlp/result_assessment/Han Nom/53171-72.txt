後神碑記。
南策府先明縣富雞社四番四甲官員鄉色上下巨小等為保置後佛事後神記事_。
嘗聞佛者主善為師尚書有訓神者乃陽之精造化之迹欲成砥柱者可不紬繹乎。
原本社再重修上殿燒香各座未有壓階捲。
茲有本社人善君子阮有智字福德妻阮氏庸號妙厚。
興功構作不惜家財乃發_貲家使錢壹百貫用為壓階。
功成完好再見廟祠卑小大用興功買得鐵林使錢壹百五拾貫。
構作廟宇又用壓階使錢貳拾貫各共寺朝等錢使錢_貳百柒拾貫寺廟完好兩圓成。
其本社上下等推尊阮有智字福德為後佛至十一月十五日忌妻阮氏庸號妙厚為後神。
於萬古而有光貽後來同其惠其。
本社有端言曰存生時每常敬俵以表其心至升遐諱忌無忘以恩其義。
因此立嵯峨之碑圖形容之像使百世不遷俾萬代如見以為法安云耳。
正和萬萬歲任平格韶光節穀日。
國子監監生杜曰明撰書。
本府校生為社官阮公奉寫。
本社匠人阮良有刊。
___________________。
