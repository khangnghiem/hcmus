靈來寺造碑記。
大越國海陽道南策府先明縣春來社望村立奉佛會主信仕范如璘字福新妻范氏純號妙美男子范如春妻范氏然阮氏因全家等為有興功買土園壹所東兌肆至供為三寶造寺壹座設碑壹位留傳後世。
蓋聞陰德有報須求_善之家沒世不忘要立刊碑之跡。
眷茲范如璘字福新妻范氏純號妙美男子范如春全家眷等所有興造功德土園壹所因立鑿碑昭示于後。
是碑也仰彌高鑽彌堅萬代昭在前忽在後百世不遷功為天地而同大德並日月以爭光。
吁無間然可謂善矣。
因銘曰可嘉范氏端的男兒候無十里簿執有為。
用心功德舍己慈悲。
家傳閥閱香諾宗支。
欲昭諸遠迹勒于碑。
磨而無磷涅以不_知。
慶垂苗裔福等琉璃。
億年輝映萬世維持。
開陳于后計一興功德笵氏楼范氏逾養子笵如質妻范氏載范氏貪孫子范文白范文知范文楮范氏亭。
永盛延年歲次癸巳季冬穀日。
卫仕縣禪僧惠元謹撰。
