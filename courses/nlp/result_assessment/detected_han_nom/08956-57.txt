本社忌日碑記。
南策府先明縣戶口社前社長企長兼各職阮文為字福兼裴三娘號慈念為有家資田錢許本社得便應納造簿於丁亥年以流傳萬代常忌禮事。
蓋聞天生物其材必篤人_身名望可求允之人可不欲其求乎求賢名在人而已。
伏見阮侯必本天民生逢聖世康衢擊壤胥陶飽煖堯天鑿井耕田共囿_歌舜地在當時道德之人居本社師長之位富德能潤_君子_意必誠事務至公_賢人其才可美想先祖有功參國預得顯榮暨顯考致治輔君已成富貴農栗多充漢太倉財有餘滿崇金櫃_各縣邑觀子孫茲見公兼福及從來由祖宗功能積_事業如是功名如是斯民之所耳濡眾人之所心畏豈可以淺淺之待_企長任為本鄉保置以表芳名於是筆記雖鐫石鼓之詩勒浯溪之碑易足以形容其萬一乎所有各所田延至使用錢諸緡開陳于_。
一所壹畝坐在潭處。
一所壹畝在潭番處。
一所壹畝館我處。
一所壹畝在麻番處。
一田共四畝。
一錢肆十貫又錢十貫。
福泰六年正月二十八日立碑。
企長阮文為字福兼記。
後佛南策府先明縣戶口社官員鄉長裴福禄華仲春阮文判忠武伯阮康力范公阮文用陳文良范恒智阮文陽阮文任阮文还范公荣阮文忠范公宣阮康進阮伯福阮文佳記。
阮光映阮文正阮康常范加蘊阮文有裴福招范恒允記。
華仲賞潘文仁阮文顛裴福度范文科裴福得官員鄉長巨小等一任耕種以流傳於萬代得便係帶年每忌日宝燭香煙奉承祭祀往往常有不可空疏並實又端其本社後佛倘或某員人侍其權貴非信約言忘此義留廢忌日以致田錢等事即自願附與皇天諸佛及土地龍神不証誠之為_靈驗所禱也。
阮文後阮康本阮伯憎裴福名阮光花阮長武范嚴記。
阮文盛華園阮文蘅阮文來___阮文屬范磕記。
范文卿阮康福阮有財阮康懲范氏選阮文當記。
又田一所貳高坐落棟府處東西四界供為祀田物世世留傳得預本寺士耕種先供養三寶後係朔望日供石位處。
歲次戊子年正月十八日。
本縣美溪社府生。
洪永靈邑_匠局副官阮计禄刊。
