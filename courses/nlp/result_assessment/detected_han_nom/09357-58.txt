後神碑記。
南策府先明縣萊花上社官員鄉老范必強裴文科范文道范文豚范曰綻范世有陽光復上下巨小等。
嘗謂夫神者乃聖乃神此皇天眷命而為天下之君因。
茲本社時方官役無有銅錢應務。
其本社擇取本社人范氏料應置為後神。
其辭曰心敦朴素性本奈莊感以義懷以仁心孜孜爰國發不吝捐勿取志念念在民用發家財使錢四十五貫留許本社忌臘萬_無忘存。
生時本社恭俵每筵一盤。
沒升遐本社行喪四人一具俵。
國約無差留萬代如見。
因此勒浯溪碑以為萬世法垂云耳。
正和參年拾壹月穀日。
社正范金榜社吏裴進鄧社胥范寧山。
____後神碑記保稱銘曰皇圖鞏固帝道昌遐。
規模統壹四海為家。
南先勝地美矣萊花。
巽水滾聚乾山同麻。
山來朝貢富地包河。
魚水聚會豪傑綱羅。
人才收拾大小盛_婆。
矧茲本社擇得范家。
置後神位約曰升遐。
四人一具三曾柳車。
送終禮備寞星一座。
整飭衣帽雅樂調和。
萬代忌臘盤具尤加。
孫傳姪繼千載無訛。
因此碑記立石嵯峨。
流傳永遠豈敢云何。
歲次壬戌年黃鍾節穀日。
本縣富邑匠局名使順刊。
