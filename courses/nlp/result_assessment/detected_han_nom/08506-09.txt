後神碑記。
海陽處南策府先明縣舊堆社裴富囉正室阮氏平後神碑記幷銘文。
嘗聞神者陽之靈為德其盛矣乎且配後神於群祀之禮起功於民其義在是焉。
求乎行其禮愛其所親事亡如事存亦孝之至也。
汎觀孝子裴氏鼎正家慈順毓性和平母儀無愧古人婦德足昭今法。
結髮貴夫同知府杜文治貫在唐安縣鄒溪社天資明敏地步寬和。
語其器宇單單乎玉海金山語其丰資表表乎瑤林瓊樹。
夫妻合緣諧鸞鳳男女生夢熊羆蛇喜光印綬之符政治之優挺稱冠冕之目。
宗族之茂錢朽貫富庶何加金滿穴豊盛無比。
凡殖產財貴繼賑施仍發家貲錫全社總千戶民許使錢當壹百貫幷園貳畝民田可供時祭所望雙親尊號配祀後神。
上以慰考妣在天之靈下以垂雲位奕世之典。
此以和感被以實應。
茲本社官員鄉色范玉柱范玉林范玉明范玉篆范玉信黄公賞阮曰富阮福成范玉安阮福進阮福智黄公道裴富強裴達明裴世熒裴世強黄公財阮富進裴仁施阮公儀阮春雜裴維鄰阮文僚宇福忠裴富久阮福條裴德懋黄公智范有攬范玉抌阮福待杜必張梁維禎宇福洞阮春云黄公忽范玉進黄公良阮文財阮福矧范玉琮范有用范玉伯范玉磋阮德雄阮丕跪阮文祥裴福綿阮晉質宇福民范公鄰黄公佞阮如磬范玉忽范文辰裴富務阮增移阮公達梁仁殿阮文討裴維狩范子問范公謝范有才阮公代上下巨小等共立言約敬保前耆老裴令公字福多幷正室阮氏號慈安等尊為後神洋洋如在左右使人敬畏以承宗祀。
係本社入席祈福召請迎接歌舞懽忻。
遞年二旬諱日復臨嚴整社內計口為率每四人壹盤每盤員餅四片。
倘某人視常慢欠論罰牛壹隻以懲欺慢。
其告祭禮畢再有壹盤俵許族人守看祠室以表累世德功之盛以衍歷年香火之傳。
是約也天地鬼神其可欺乎吁孝者泯之行一孝立而萬喜從。
但夫婦雙全子孫興旺全家食天祿子姓受皇恩。
兢春風柳綠桃紅傳_教父榮子貴。
八千歲為春為秋九五福曰康曰壽。
澤衍詩書慶留苗裔衣冠舄奕超韓氏八桐組蟬聯邁竇郎五桂。
家聲益振福兆永_延。
噫下而婦女流芳聲於無窮者固以其孝為行之首然則神雖幽而是孝與之相為契合。
今望尊震明爽感應必通。
鎮鄉邑而為牽舉族黨受依仁揆日月之有初長古今而不老。
俾民安禮義之俗扶士登科目之榮。
金風玉露共囿_年璧月珠星欣觀正象。
鄉閭和樂固無日而不春。
廟貌尊嚴尚與天而齊壽。
豈不偉哉尚書云忝稷非馨明德惟馨。
請此筆以誦因徵碑文錄諸實事刻貞氓傳永久以表功德知名當世。
所有銘_田記計開于后。
銘曰嶽鍾神降氣王舊堆。
堯日擊壤舜風阜財。
舞聯一品文占三魁。
禮為鄉用樂作神諧。
貴氏豐盛財源發開。
追恩先報配享後來。
保人議物集福除災。
此功此德何歟盛_哉。
計一所田貳畝坐落栿凍處供為後神。
一諱日係六臘月二十日祭祀。
皇朝永治萬萬年之參仲春節穀日。
海陽雄狀洪豪擁邑訓導潘宰夫撰。
荆門府宜陽縣槐市社提吏范世相寫。
